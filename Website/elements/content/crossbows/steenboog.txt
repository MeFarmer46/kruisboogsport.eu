De steenboog werd vooral gebruikt voor het jagen op vogels en kleine dieren. De boog was simpel en werd met de hand gespannen. Tussen de dubbel uitgevoerde pees was een stukje leder bevestigd waarin de steen werd vastgehouden. Richtmiddelen waren minimaal en het achtereind van de kolf was meestal uitgevoerd als bergruimte voor de stenen. Het voorste kolfdeel was sterk gebogen zodat de dubbele pees ongehinderd kan ontspannen.