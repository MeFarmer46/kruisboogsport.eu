Een zeer uitzonderlijk model kruisboog is de Chinese repeteerkruisboog. Deze kruisboog kan meerdere schoten vlug achter elkaar lossen. Een magazijn is gemonteerd op de kolf. In dit magazijn zit een zestal op elkaar gestapelde pijlen. De boog is makkelijk te spannen. Deze kruisboog werd gebruikt in de Chinees-Japanse oorlog (1894 en 1895) en soms door sluipschutters in de Vietnamoorlog. De Chinese repeteerkruisboog was niet erg krachtig, hierom werden pijlen vaak in snelwerkend gif gedompeld zodat de kleinste verwonding dodelijk zou zijn.