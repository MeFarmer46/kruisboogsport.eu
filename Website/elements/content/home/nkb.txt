De Nederlandse Kruisboog Bond (NKB) is een actieve en servicegerichte organisatie. Ons voornaamste doel is om zoveel mogelijk Nederlanders op hun eigen niveau te laten deelnemen aan de kruisboogsport. De NKB behartigt de belangen van de Nederlandse kruisboogsport in het algemeen en die van de aangesloten leden in het bijzonder. Deze leden zijn actief in circa 65 verenigingen door heel Nederland. De bond is opgericht in 1951 en werd in 1954 Koninklijk erkend.