Ondanks dat de kruisboog veel werd gebruikt in oorlog is het nooit alleen een militair wapen geweest. De Romeinen gebruikten de kruisboog voor de jacht en ook in de middeleeuwen werd er gejaagd met de kruisboog. Aan het einde van de vijftiende eeuw werden er kleinere kruisbogen gemaakt voor het jagen te paard. Ook gedurende de zestiende een zeventiende eeuw bleef de kruisboog populair als jachtwapen. Door de competitie van vuurbuksen en musketten nam de populariteit toch af aan het einde van de zeventiende eeuw. Vanaf de achttiende eeuw nam het gebruik weer toe en meestal alleen voor het sportschieten. En dat is waar de kruisboog nu vooral voor gebruikt wordt.