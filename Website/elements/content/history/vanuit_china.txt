De eerste kruisboog dateert van vóór onze tijdrekening. Uit documenten gevonden in Chinese graftomben blijkt dat de Gele Keizer Hoang Ti (2700 voor Christus) de promotor van de eerste kruisboog was. De eerste archeologisch vondsten dateren uit de Han-dynastie, dit was van 206 voor Christus tot 220 na Christus. Ook het bekende terracottaleger van keizer Qin Shi Huangdi bevat kruisboogschutters. De kruisboog verspreid zich vanuit China naar Afrika en Groenland om zo uiteindelijk in Europa te belanden, zo ongeveer in de tijd van de Romeinen. Na veranderingen tussen 1400 en 1650 is de kruisboog maar weinig veranderd, in grote lijnen zijn de bogen van nu hetzelfde als de bogen toen.
<br>
De Grieken waren het eerste Europese volk dat de kruisboog gebruikte en hadden een aantal varianten. Een van deze varianten was de ballista. De Romeinen maakte van de kruisboog de Arcabalista, deze is veel gebruikt voor oorlogsvoering. Dit was geen handwapen meer, maar een artilleriewapen dat werk bediend door een team van meerdere schutters. Dit wapen was zeer geschikt voor het vernietigen van stadmuren. Na de val van het Romeinse rijk verdween de kruisboog tot de elfde eeuw wanneer hij weer vaker werd gebruikt. De kruisboog werd gebruikt in kruistochten en oorlogen tot deze in de zestiende eeuw langzaam werd vervangen door de musket.
